---
layout: post
title:  "Čtvrtý rižský týden - letící"
date:   2019-09-20
excerpt_separator: <!-- MORE -->
published: true



---

<p class="intro"><i><span class="dropcap">L</span>etí to - příspěvek pro tento týden rozepisuji v pátek, tedy v předden dnu, kdy tu budu čtyři týdny. Čtyři týdny! To už se blíží deseti procentům mého Erasmu tady - brrr. Riga mezitím velmi dynamicky střídá déšť s podzimním sluncem, noci už jsou chladné, ale ještě nestihlo mrznout. Jestli se Lotyši neusmívali v létě, začínám se trochu obávat, jak budou vypadat, až přijde zima.</i></p>
<!-- MORE -->

Pondělí začíná později, vzhledem k tomu, že se vracíme z nočního promítání Shreka u Ádáma a dlouhých rozhovorů až nad ránem, ale to ničemu nevadí, abych si skočil pro mé první lotyšské učebnice. I přes veškerá upozornění na nefunkčnost vchodových dveří agentury, kam mířím, a nelogičnost veškerých orientačních prvků klepu na obchod agentury a za drobný peníz získávám sto stránek lotyšských cvičení, juchů! _Po cestě také potkávám další typ sekáče, kde se odvíjí cena od dne v týdnu - aspoň znám další místo k útratě peněz._ Laipa učebnice mi také berou část pozornosti pro následující hodinu z Teorie her (která je opět spíše filozofická než herněteoretická). 

Po cestě ze školy se vyhecuji k prvnímu rižskému proběhnutí se, dle map plánovanému na tři kilometříky. Kéžby, ne úplně správně odbočuji a ocitám se ve čtvrti za kolejemi, kde jsem ještě nikdy nebyl. S pomocí mapy na zastávce a intuice (vyřazené z provozu) se dostávám zpět do ulic, které už tak nějak znám - prakticky se nalézám díky hřbitovu. Z původního dvacetiminutového plánu je čtyřicet a já nestíhám - ale pro všechny případy je tu Bolt a mé první projetí na elektrokoloběžce - celkem to letí a já stíhám další hodinu!

K večeru konečně oblíbená lotyština, nejspíš si ji budu muset stáhnout i do Duolinga, ať procvičuji i mimo hodiny - je to fakt sranda! Ka tevi sauc? 

Úterý, standardně prací den, tentokrát s vloženým výletem do Akropole, nedalekého nákupního centra - na středeční hokej a transpoše sháníme papíry a voskovky. A také první návštěva nedalekého Kebabs a první falafel (výborný poměr cena/výkon, chuťově 3.5-4/5). V Akropoli bloudíme kolem ledové plochu uprostřed centra a nakonec nacházíme i Pepco s papíry a voskovkami - takže úspěch, na kolejích umisťujeme na papír kusy vosku do tvarů písmen a vznikají první kusy transpošů na středu. Večer mezinárodní party u Gruzijce na druhé straně města, každopádně večer plný mezinárodní hudby (kuk, Jožine), dobrých i horších společenských her a hromady hudby končí až nad ránem, kdy Boltem s lotyšskou konvezační patnáctiminutovkou míříme do postelí.

Středa velký hokejový den, kromě jedné přednášky a lotyštiny (tajně přesunuté o skupinu dřív) míříme na hokej Riga vs. Jaroslavl (s českým obráncem Kubou Nakládalem #22). Brát trolejbus číslo tři, zní Slovanskou skupinou. Spěchem letíme z lotyštiny a popaměti vybírám Merkela iela, tam přece trojka stojí. A dokonce i přijíždí, za mohutného deště naskakujeme a necháváme se pomalu odvézt. I když už několik týdnů hledám dopravu skrz Moovit, pro jistotu kontroluji i přes GMapy - z tama si také pamatuji přibližný tvar výstupní zastávky a počet zastávek, které máme projet.

Neznalí této části Rigy a spokojení se v harmonice kloubáku mírně zakecáváme, až nám to přijde podezřelé - letmý pohled do mapy ukazuje jisté, jsme o blok jinde. Takže na [nákama pjétura] vystupujeme a zjišťujeme brzy proč - ono to vozidlo nemá tykadla! Takže to je jen bus číslo tři a ne trolejbus číslo tři. Díky, Rigas Satiskme, fakt díky. Po menším zpoždění dorážíme k Arena Riga, kde už Slované odchytili překupníka s lístky, který nám nabízí místa nad brankou za slušnou cenu. Ale docházím pozdě, lístky už jsme koupili, takže se jen modlit, že projdeme. I to se nakonec daří a přes malé neshody o podobě slovenské vlajky (museli ji vidět tři muži v oblecích, aby prošla - holt moc připomíná ruskou) nalézáme svá místa.

Vzhledem k tomu, že fandíme ruskému týmu, nejsou nejbližší fandící Rižané úplně spokojeni, při srovnání od Rigy dokonce vytahují i sprostá gesta a podobně - ale nenecháváme se do ničeho zatáhnout a jedeme si svoji pozitivní dál. I přes vyrovnání Rigy pár chvilek před sirénou druhé třetiny nakonec Lokomotiv vítězí a my tleskáme směrem k sektoru hostí, kam pár fanoušků přijelo. Ale náš reprezentant Nakládal se moc nevyznamenal, nevěnuje nám ani pohled, natožpak fotku či podpis - příště lépe, Jakube! Večer ukončujeme v oblíbeném Lidu u zeleniny a brambor.

 <figure>
 <img src="{{ site.baseurl }}/assets/img/70265487_533387484136841_1419038408411447296_n.jpg" alt="" class="img-center"> 
   <figcaption>S německou buňkou a Slovany ženeme Lokomotiv dopředu vlastními hlasivkami - nakonec úspěšně, Jaroslavl si odváží z naší erasmácké a milované Rigy tři body.</figcaption>
 </figure>

Odpočinkový čtvrtek rámuje Riga jak jinak než deštivým počasím, takže kromě večeřo-nákupu řeším drobné věci do školy, pospávám a také se poprvé koukám na La La Land - takových 3,5/5, na uzpívané sladké věci moc nejsem - ale nad má očekávání.

Pátek má kromě ranní přednášky o UNIXu i další dvě události. Oběd máme v úzkém kruhu ve veganské restauraci Fat Pumpkin, první můj rižský burger je fakt výborný - oslavujeme měsíc v Rize. Poté míříme k jedné ze Slovanek na byt tvořit transparenty na rižskou instanci demonstrace Fridays For Future.  Vše se daří, až nečekaně lehce se dostávám k fiXe a já, umělecký neumě(te)l kreslím písmenka a celé nápisy. S hudbou v uších se barvou plní bílé papíry a my s mírným zpožděním následně vyrážíme na místo střetnutí, kde už na nás čekají stovky lidí a samozřejmě déšť. Z projevů je anglicky dobrých deset procent, i tak si to užíváme a odhadujeme, co skrývají lotyšské nápisy na transparentech okolo. Po protestu otáčíme své domovy a míříme k Ádámovi na pečené brambory, karetní hry a pár vlídných konerzací. O Ádáma je to známý scénář, oblíbené Tallinas Pagalms, kde nás čeká příjemný babičkovský obýváček s DJ, co hraje z vinylů. Riga je láska. Zvládáme tančit až do zavíračky, která když nastává a my se oblékáme, je zrušena prvními tóny z We are the champions, což nás opět žene na parket. Po vyprovození Slovanek míříme s nejmladšími ze Slovanů na koleje a uleháme znavení do postelí.

 <figure>
 <img src="{{ site.baseurl }}/assets/img/IMG_0256.jpg" alt="" class="img-center"> 
   <figcaption>Povedená rižská demonstrace - po znetworkování pár Lotyšů okolo se dokonce dozvídáme i náš celkový počet - 2050!</figcaption>
 </figure>

Sobota výjimečně neprší, po odpoledním probuzení rychle rozplánováváme zbytek soboty - míříme v menší skupině přeživších po noci na rižský lesní hřbitov. Takováto místa se mi těžko popisují slovy, ale existuje k tomuto výletu samozřejmě i album fotek, ze kterého se dá místní atmosféra nasát lépe. Sobotu zakončujeme u vodní dýmky, hodnocení filmů a diskuzích o nesmrtelnosti chrousta.

Neděle je den úplně na houby. Teda jako že jedeme na houby. Vlakem - no chápete - [nákama pjétura] Lilaste. Za mrholícího počasí pronikáme do místních lesů, kde se tašky prvně plní především odpadky. Ovšem po pár kilometrech, písničkách a litrů vody z nebe nalézáme první úlovky - s naší houbonezkušeností posíláme raději do našich domovů a domovů našich známých miliony pixelů s obrázky našich úlovků, aby mohly být patřičně zverifikovány. Verdikt zní Klouzek modřínový, jedlé, žádná psychoturistika nehrozí - poděkování za analýzu míří na severovýchod Čech! Takových nalézáme ještě půl textilní tašky (bo košík nemáme), dále se naplnila taška odpadky po okraj a náhodou potkáváme i moře - v devíti stupních a vytrvalém mrholení. Zcela durch poté vyčkáváme společně s dědečkem Lotyšem na zastávce na vlakovou soupravu, která nás úspěšně dováží zpět do hlavního města Lotyšska (i s hudebním doprovodem od (skautů?) Lotyšů a výpravy rakouské základní školy při společném Imagine).

S radostí otáčíme v domovech horkou sprchu a přes Rimi míříme ke Slovance do centra uvařit ty naše výtvory. _Roses are red, Violets are blue, na jídlo je super pohled, miska je plná salátů._ No ve zkratce super večer! 

 <figure>
 <img src="{{ site.baseurl }}/assets/img/IMG_0170.JPG" alt="" class="img-center"> 
   <figcaption>Výborná veganská smaženice, salátek a prostě dobrotka!</figcaption>
 </figure>

Nepochybně náročný týden, hokej, demonstrace, výlet, výlet. _Uvidíme, jak půjde psát blog do dalších týdnů, začíná se zapojovat do mého volného času i škola (a samozřejmě další výlety)._



<figure>
	<iframe width="610" height="360" class="img-center d-block"
	src="https://www.youtube.com/embed/I7-HNDQ0l_w"
	frameborder="0"></iframe>
	<figcaption>
		"člověk ze zoufalství, snadno pomate se" <br>	U této není prostor pro další komentář - kdo nezná příběh za touto silnou skladbou, povinně si dohledejte.
	</figcaption>
</figure>