---
layout: post
title:  "Týden v Rize 1/2"
date:   2019-09-01
excerpt_separator: <!-- MORE -->
published: true

---

<p class="intro"><i><span class="dropcap">U</span>sedám v neděli ráno po týdnu v Rize k psacímu stroji a společně se sluchátky mě čeká pět papírů poznámek zážitků z celého týdne. Ocením, když si ke čtení uvaříte třeba černý čaj za mě, protože já jsem si ho tady ještě nestihl koupit, ehm.</i></p>
<!-- MORE -->

Mám trochu obavy, že pro mne bude problém chronologicky třídit informace a zážitky, ale zkusme to. 

### Sobota

Vyjíždíme nad ránem z mého rodného městečka, abychom byli před pátou na Letišti V. <3 H. v Praze a potkali tam prvního mého spoluerasmáka a s ním i první historku. Kéžby někdo založil společných chat nás čechoslováků dříve, než v pátek večer. Nemusel by potom tento spolukrajiník čekat přes noc na letišti a mohl krásně vyrazit s námi. Každopádně [díky táto](https://www.youtube.com/watch?v=nYaKhwR5orM),  díky rodinko, díky Sony za cestu (a ponožky, bude řeč později) a poslední pozdravy.

Let probíhá zcela standardně (snad jsme letěli i na [dva motory, mrk mrk, Smartwings](https://www.novinky.cz/ekonomika/clanek/urad-zada-po-smartwings-vysvetleni-k-letu-na-jeden-motor-40294676)), v půli mě budí marketingová nabídka letušek (wtf), vedle mě se stresem třepe Ruska, co by si jím snad i ukousala prsty. Dosedáme a já s potěšením zjišťuji, že LTE zde nebude problém a že lotyština bude bude fakt úsměvný jazyk, viz všechny letištní cedulky. S další erasmačkou míříme poprvé využít služby místního Riga Satiksme, tedy dopravního podniku, jehož bus 22 nás dopraví do města.

_Je slunečný den bez mráčku a já, i přes veškerá (chtěná) neočekávání, to začínám cítit. Riga bude láska na dalších deset měsíců._

Na koleji přesně dle očekávání, anglicky to bude problém, takže se s mojí neznalostí ruštiny rukama a nohama domlouvám s místní kolejdámou. [Rům number van tů zero] s nataženým klíčem jsem ještě pochopil. Co jsem ovšem nepochopil, jsou všudepřítomné nápisy v lotyštině, když se jedná o Reznas, kolej určenou pro zahraniční studenty. Na pokoji mě čeká Němec Tim - prostor pro neúspěšné zhodnocení mé němčiny, kterou jsem úspěšně od základní školy zapomněl. S Timem to bude v pohodě, student učitelství, tišší, to zvládnem. Vybaluji, letmo zkoumám kolej a ulehám na pár hodinek. 

K večeru kromě povinných telefonátů absolvuji i první výlet po okolí, pokoupit nějaké jídlo a předměty denní potřeby. Zapadající slunce osvětluje parky a všechno kolem, je fakt nádherně. Těší mě, Rigo, já jsem Joe. 

### Neděle

Poslední den, kdy ještě není ESN akce, a zároveň první, který strávím celý v Rize. Je pořád pěkně, beru foťák, zběžně kontroluji cestu do centra a vyrážím do vírů Rigy. Po cestě je pořád co fotit, je to nějakých pět kilometrů, takže ušetřím za lístek, projdu si část Rigy směrem k Reznasu a zároveň z toho něco bude. 

Dorážím až mezi čtyři rižské parky, které lze považovat za samotné centrum (mimo historický Old Town). Pro první oběd volím Lido, síť místních jídelen. Po obědě odpočinek v parku zpestřený koncertem tria na pódiu v parku, odhadoval bych je na náboženskou tématiku. Odpoledne dál potkávám Slováka spoluerasmáka, se kterým máme mnoho společných témat, vzhledem k tomu, že je také ajťák, ovšem na RTU. 

_Fotek je spousta, budu si muset ovšem nejspíš naprogramovat plugin do Jekyllu, aby sem šla připínat rovnou Google Photos alba._

### Pondělí

Pracovní den, spoustu věcí k zařízení. Nejsem ranní ptáče, takže k obědu vyrážím do centra zaregistrovat se na univerzitu, pro ESN kartu a poté i na první ESN akci - prohlídku historického jádra Rigy s komentářem. Rozvážným krokem přicházím před UL fakultu, co by se u nás jmenovala FP, kde už se srocují první šiky Erasmáků. Slyšet je především němčinu, zatím se všichni spíš drží ve svých národních skupinkách. V čase setkání může být na místě takových 200 lidí, což tedy zaručeně ucpává místní ulici - alespoň se může projevit vlastnost Lotyšů, o které jsem už někde četl. Lotyština možná vůbec nemá překlad pro "s dovolením" nebo obdobného. V MHD stejně jako na ulici to chce ostré lokty, nebo se nikam nedostanete. 

Prohlídka není úplně o letopočtech (díky), jako spíš o legendách a podobně - takže si jen občerstvuji legendy o střepech pod kostelem svatého Petra nebo [Třech bratrech](https://cs.wikipedia.org/wiki/T%C5%99i_brat%C5%99i_(Riga)). No je za námi a je třeba to oslavit, že? Seznamujeme se s partou Němek a Francouzů (vlastně úplně první erasmácký networking, více o něm dále) a míříme do nejbližšího podniku. Barmanovi se vůbec nepozdává, že budeme chtít platit samostatně a dáváme si první místní piva. I dá se, ale rozhodně to není žádná velká sláva. Následně jsme popojeli, abychom v dalším baru poznali další Francouze, Němce, Rakušany, Italy, no prostě celá Evropa. Ital Michele vzpomíná na svůj Erasmus v Ostravě se slovy _kurvapičaa_ (pardon), což nás všechny Slovany pochopitelně dost baví. Pondělí je poslední, kdy mířím na Reznas poslední večerní trolejí , to navíc sám, ostatní Slované reznasáci mi teprve dorazí.

### Úterý

Na úterý je plán jasný - zařídit si šalinkartičku, místní etalons (nejspíš etalon jednotky míru nepřesnosti rižské dopravy - zmíním dále). To se mi ovšem nedaří, neboť až v troleji ze společného Slovanského chatu zjišťuji, že mám na potvrzení od UL číslo pasu, který mi leží na kolejích. No nic, první oběd v menze univerzity, která je prostě nádherná. Je umístěna v prostoru sklepa, je to teda trochu bludiště, ale prostor krásňoučký i s křesílky, mírně mi připomíná moji fakultní menzu v mém studijně-domovském a všemi milovaném Brně na FIT VUT. 

Odpoledne další ESN akce, tentokrát bowling - parta Slovanů společně s Francouzem Erwanem bereme dráhu a za hodinku zvládáme dvě hry. První se spíš rozehráváme, druhá už za něco stojí a po velké boji v posledních kolech se mi podaří vyhrál o několik málo bodíků. No doufám, že nebude platit, že první erasmové vyhrání z kapsy (eura? :-D) vyhání. Každopádně pozoruji docela jinou množinu lidí, než v pondělí - 

Na druhou část akce se střídáme s čekající skupinou a obsazujeme stolní fotbálek - o mnoho lepší zábava! Připojují se k nám postupně Gruzinec, Francouzi a samozřejmě Němci a mastíme hodinu a půl fotbálek. Tam už mi to tolik nejde, každopádně Slované vítězí ve většině zápasů. 

Po sportu míříme do poetického baru Greenwood, kde usedáme k pivu (tato aktivita postupně přestane mít cenu zmiňovat) - připojuje se k nám Ind Bhaskar, který je členem ESN a studuje v Rize standardní magisterské studium. Velmi zajímavé povídání, thanks Bhaskar! Každopádně z Greenwoodu se přesouváme  do Rock Café, karaoke baru s naprosto nepříhodným názvem. No a tam to jede, světový pop, velmi nadstandardní Shallow od Rusky Anety, Linkini byli také, ovšem na lotyšské lidovky to fakt nemělo. Tu když tam lotyšský DJ pustil, začal celý bar - co jsme se tak ptali, tak všechno samozřejmě o lásce. No a taky první ne zcela příjemná zkušenost - Rusové, co neznají "ne, nechci další vodku" (samozřejmě anglicky :-D), ale cajk, v mnoha Erasmácích jsme jim to vysvětlili. 

Nazpět poprvé první ranní trolejí, první zkušenost také s rižskou policií, která vysvětlovala místnímu pánovi bez domova, že Centraltirgus není vhodné místo ke spaní. 

<figure>
 <iframe width="610" height="360" class="img-center d-block"
  src="https://www.youtube.com/embed/8mGBaXPlri8"
  frameborder="0"></iframe>
  <figcaption>"All the things she said, running through my head" - od Rock Cafe si to broukám už čtvrtý den.</figcaption>
</figure>
